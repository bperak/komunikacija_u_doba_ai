<div class="predgovor-page">

## Predgovor

Ovu knjigu napisao sam kao nastavak promišljanja vezanih uz kolegije *Jezik, mišljenje i kultura* te *Komunikacija i kultura* koje sam držao na Filozofskom fakultetu u Rijeci. Knjiga je namijenjena studentima i znatiželjnicima koji promišljaju nove trendove što se naslućuju kroz razvoj komunikacije sa strojevima sa sve razvijenijim jezičnim sposobnostima.

Knjiga kao medij nije više toliko popularna te će ovo izdanje imati i novi oblik — **agentno obnavljajuće knjige**. Naime, ovo prvo izdanje bit će dopunjavano korištenjem upravo agentnih postupaka pretrage informacija, dopuna novih *state-of-the-art* tehnoloških rješenja i problematizacije njihovih implikacija za pitanja komunikacijskih i kulturoloških fenomena. Naravno, sve će to biti kurirano upravo od čovjeka — mene.

U tom smislu će na poveznici [GitHub](https://github.com/) periodično biti objavljene nove inačice ove obnavljajuće knjige, kao opredmećenje same ideje ove knjige — na pragu smo kolaborativnog rada s agentima umjetne inteligencije.

Htio bih se zahvaliti kolegama koji su mi dali poticaje i ustupili svoju radoznalost te omogućili strukturirano igranje različitim istraživačkim postupcima koji su doveli do različitih spoznaja iznesenih u ovoj knjizi. Također se zahvaljujem svojoj obitelji i prijateljima na iznimnoj podršci i osjećajima značaja bivanja na ovoj vrtećoj kugli.

<div class="predgovor-signature">

Benedikt Perak

Rijeka, 2025.

</div>

</div>
